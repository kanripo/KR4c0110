# -*- mode: mandoku-view; -*-
#+TITLE: 禪月集
#+DATE: 2015-09-11 08:38:45.426325
#+PROPERTY: ID KR4c0110
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0469-012禪月集-卷第十二.
<pb:KR4c0110_SBCK_012-1a>¶
匠化寰海仰經綸疾愈蟬聲老(時公在荆州閑/居/夏疾方可)年豐雨滴¶
頻劉虬師弟子時喜一相親¶
禪月集第十一¶
禪月集第十二¶
　　五言律詩三十一首¶
　　　　寒夜&KR0009;盧給事二首¶
刻羽流啇否霜風動地吹邇來唯自惜知合是誰知¶
壍雪消難盡隣僧睡大竒知音不可得始為一吟之¶
心苦味不苦丗衰吾道微清如吞雪雹誰把比珠璣¶
作者相收拾常人任是非&KR0199;居滄海上歸去即應歸¶
　　　　送葉䝉赴舉¶
年年屈復屈惆悵曲江湄自古身榮者多非年少時¶
空囊投刺逺大雪入𨵿遲來歳還公道平人不用疑¶
<pb:KR4c0110_SBCK_012-1b>¶
　　　　聞王慥常侍卒三首¶
丗亂君廵狩清賢又告云星辰皆有角日月略無光¶
金柱連天折瑶階&KR0013;賊荒令人轉惆悵無路問蒼蒼¶
宗社運微衰山摧甘井枯不知千載後更有此人無¶
政入龔黄甲詩輕沈宋徒受㤙酬未得不覺秪長吁¶
儻在扶天歩重興古國風還如齊晏子𠕅見狄梁公¶
棠樹梅溪北(公為婺州大理/梅溪婺之亭名)佳城舜廟東誰修循吏傳¶
此莫忩忩¶
　　　　秋晚野歩¶
虅屦兼閩竹吟行一水傍樹涼蟬不少溪斷路多荒¶
燒岳隂風起田家濁酒香登髙吟更苦微月出蒼茫¶
　　　　聞大願和尚順丗(三首)¶
王室今如燬仍聞喪我師古容圖得否内院去無疑¶
<pb:KR4c0110_SBCK_012-2a>¶
(大師行髙徳廣/必生彌勒内院)岳&KR0017;月中哭松龕雪次隳直湏文五色始¶
可立髙碑¶
鄴衛杉松外芝蘭季孟間盡希重詔出秪待六龍還¶
不疾成千古令焚動四山感㤙終有淚遥&KR0009;水潺潺¶
師禀盡名卿孤峯老稱情若遊三㸃外爭把七賢平¶
苦霧埋空室啼猿有咽聲今朝益惆悵曽沐下&KR0451;迎¶
(愚常念法華經師見即下床/迎去吾不敢以衆人相待也)聞葉䝉及第¶
憶昨送君詩平又不用疑吾徒若不得天道即應私¶
塵土茫茫曉麟龍草草&KR0016;相思不可見又是落花時¶
　　　　送僧之靈夏¶
&KR0199;識爲邊帥師遊勝事兼連天唯白草野餅有紅鹽¶
蕃近風多㪍河渾磧半淹因知心似月處處有人瞻¶
　　　　書無相道人庵¶
<pb:KR4c0110_SBCK_012-2b>¶
諠滑太茫茫端居紫石房心遺無句句頂剃石霜霜¶
白麈眠枯葉紅泉灑毳囊&KR0009;言疑未决湏到雪溪旁¶
　　　　胡進士北齋避暑¶
相訪多衝雨由來得有隣卷簾繁暑退濕樹一蟬新¶
道在誰爲上吾衰自有因秪應江海上還作狎鷗人¶
　　　　晚春&KR0009;呉融于兢二侍郎¶
白頭爲逺客常憶白雲間秪覺老轉老不知閑是閑¶
花含冝細雨室冷似深山唯有霜臺客依依是往還¶
　　　喜不思上人來¶
沃洲郍不住一别許多時幾度懐君夜相逢出夣遲¶
瓶擔千丈瀑偈是七言詩&KR0002;向羅浮去伊余亦願隨¶
　　　　秋懷赤松道士¶
仙觀在雲端相思星斗䦨常憐呼鶴易却恨見君難¶
<pb:KR4c0110_SBCK_012-3a>¶
石罅青虵濕風榸白菌乾終期花月下壇上聽君彈¶
　　　　送劉逖赴閩辟¶
離亂生涯盡依劉是見機從來吟太苦不得力還稀¶
路入閩山熱江浮瘴雨肥何須折楊栁相送已依依¶
　　　　苦雨中作¶
通宵復連夕其狀秪如傾却遣思山者忽然嫌水聲¶
好花飄草盡古壁欲雲生不奈天難問迢迢逺客情¶
　　　　送僧歸日本¶
焚香祝海靈開眼夣中行得逹即便是無生可作輕¶
流黄山火著碇石索雷鳴想到夷王禮還爲上寺迎¶
(有僧遊日本云彼中秪有三寺上寺名兠率國王供養中寺名浮/上極品官人供養下寺名刺上寺風俗供養有德行即漸遷上也)¶
　　　　贈信安鄭道人¶
貌古如蒼鶴心清似鼎湖仍聞得新義更欲註隂符¶
<pb:KR4c0110_SBCK_012-3b>¶
㸃化金常有閑行影漸無杳&KR0006;中便是應不食昌蒲¶
　　　　送吏部劉相公除東川¶
帝念梓州民年年戰伐頻山川無草木烽戍没煙塵¶
政亂皆因亂安人必籍仁皇天開白日殷鼎輟誠臣¶
一日離君側千官送渭濵酒傾紅琥珀馬控白麒麟¶
渥澤蕃蕃降壺漿處處陳旌幢山色濕卭僰鳥啼新¶
奕幕還名儉良醫始姓秦軍雄城似岳地變物含春¶
白必侵𩀱鬢清應誡四隣吾皇重命相更合是何人¶
　　　　送智先禪伯¶
萬事歸一納曹溪&KR0004;去尋從來相狎輩盡不是知音¶
乞食林花落穿雲翠巘深終希重一見示我祖師心¶
　　　　夜對雪&KR0009;杜使君¶
片片含天意紛紛𫝑莫拘灑於諸瑞後(時有栢樹𠕅/生甘靈頻降)憂¶
<pb:KR4c0110_SBCK_012-4a>¶
恐一冬無鶴禁聲偏密風焦片益麄冷牽人夣轉清¶
逼瘴根徂掃逕僧傾笠爲詩士棄爐橋髙銀螮蝀峯¶
峰玉浮圗盈尺何湏問豐年已可　遥思郢中曲句¶
句出氷壺¶
　　　　送王轂及第後歸江西¶
太宗羅俊彦桂玉比光輝難得終湏得今歸始是歸¶
風帆天際吼金鶚月中飛五府如交辟音書莫便稀¶
　　　　送盧瞻罷夷陵幕歸閿郷¶
文行成身事從知貴得仁歸來還寂寞何以慰交親¶
芳艸色似動胡桃花又新昌朝有知巳好作諌垣臣¶
　　　　避寇白沙驛作¶
避亂無深淺蒼黄古驛東草枯牛尚齕霞濕燒微烘¶
　時　人愁處處同猶逢好時否孤坐雪&KR0293;&KR0293;¶
<pb:KR4c0110_SBCK_012-4b>¶
　　　　聞李頻貟外卒¶
蒼蒼難可問問荅亦難聞落葉平津岸愁人李使君¶
文章應力竭茅土始天分又逐東流去迢迢隔嶺雲¶
　　　　江陵&KR0009;翰林韓渥學士¶
乆住荆溪北禪𨵿掛緑蘿風清閑客去睡羙落花多¶
萬事皆妨道孤峯謾憶他新詩&KR0199;知已始爲味如何¶
　　　　閑居作¶
閑門㣲雪下慵惰計　成黙坐便終日孤峯秪此情¶
身心閑少夣杉竹冷多聲唯有西峯叟相逢眼最明¶
　　　　和韋相公見示閑卧¶
刻形求得相事事未甞眠霖雨方爲雨非煙豈是煙¶
僮收庭樹果風曵案頭牋仲虺專爲誥何充雅愛禪¶
静嫌山色逺病是酒柸偏蜩響&KR0004;穿壁蘭芽半出甎¶
<pb:KR4c0110_SBCK_012-5a>¶
堂懸金粟像(相公常供養/維摩居士)門枕御溝泉旦沭雖頻握融¶
帷孰敢褰徳髙羣彦表善植㡬生前修&KR0024;烏皮几深¶
藏子敬氊扶持千載聖蕭洒一聲蟬棊陣連殘月僧¶
交似大顛(韓吏部重/大顛禪師)常知生似幻唯重直如絃餅憶蓴¶
羮羙茶思岳瀑煎秪聞温樹譽堪鄙竹林賢頴脫三¶
千士馨香四十年寛平開義路淡泞潤清田哲后知¶
知子空王夙有縁對㱕香滿䄂吟次月當川休&KR0003;慙¶
如撻堯天即梵天¶
禪月集卷第十二¶
<pb:KR4c0110_SBCK_012-5b>¶
