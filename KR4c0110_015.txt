# -*- mode: mandoku-view; -*-
#+TITLE: 禪月集
#+DATE: 2015-09-11 08:38:45.549142
#+PROPERTY: ID KR4c0110
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0469-015禪月集-卷第十五.
<pb:KR4c0110_SBCK_015-1a>¶
禪月集卷第十五¶
　　五言律詩三十首¶
　　　　寒夜有懷同志¶
永夜殊不寐懷君正寂寥踈鍾寒遍郭微雪静鳴條¶
南省鴈孤下西林鶴屢招終當謝時去與子住山椒¶
　　　　寄新定桂雍¶
獨自住烏龍隣應是納僧句須人未道君此事偏能¶
塢濕雲埋觀溪寒月照層相思不可見江上立騰騰¶
　　　　贈靈鷲山道潤禪師院¶
常恨煙波隔聞名二十年終爲清氣引來到法堂前¶
薪撮紛紛葉茶烹滴滴泉莫嫌來又去大道本冷然¶
　　　　十霄亭晚望懷王棨侍郎¶
霜打汀島赤孤煙生池塘清吟倚大樹瑶草何馨香¶
<pb:KR4c0110_SBCK_015-1b>¶
久别青雲士常思白石房誰能共㱕去流水似鳴璫¶
　　　　海昬見羅鄴¶
清丗詩聲出誰人得似君命通湏有日天未䘮斯文¶
楚木寒連寺脩江碧入雲相思喜相見庭葉正紛紛¶
　　　　送僧之東都¶
之子之東洛囊中有偈新紅塵誰不入獨鶴自難親¶
定鼎門連岳黄河凍過春憑師將逺意說似社中人¶
　　　　送于兢𥙷闕赴京¶
亂離吾道在不覺到清時得句下雪岳送君登玉墀¶
冷驚蟬韻斷涼觸火雲隳儻遇南來使無忘問所之¶
　　　　送鄭凖赴舉¶
两河兵火後西笑見吾曹海静三山出天空一鶚髙¶
賃居槐拶屋行卷雪埋袍他日如相覔栽桃近海濤¶
<pb:KR4c0110_SBCK_015-2a>¶
　　　　寄拄杖上王使君¶
拄杖林僧與殊常不可名一條黳玉重百两紫金輕¶
有乳盤春力無心合道情唯冝髙處著將寄謝宣城¶
　　　　秋望寄王使君¶
静躡紅蘭逕憑髙曠望時無端求句苦永日壑風吹¶
大月生峯角殘霞在樹枝秪應劉越石清嘯正相冝¶
　　　　送縁有禪師與雷處士入武夷山¶
師與雷居士尋山道入閩應將熊耳印别授武夷君¶
崖罅仙棺出江垠毒草分他年相覔在莫苦入深雲¶
　　　　送友生入越投知¶
才大終難住東浮景漸暄知將刖足恨去擊李膺門¶
宿霧開花塢春潮入紵村預思秋薦後一鶚出乾坤¶
　　　　寄烏龍山賈秦處士¶
<pb:KR4c0110_SBCK_015-2b>¶
庭果色如丹相思夕照殘雲邊踏燒去月下把書看¶
澗水仙居共䆫風漆樹寒吾君方仄席未可便懷安¶
　　　　題大安寺通禪師院¶
應行諸岳遍象屣半無綱一法尋常說此機仍永忘¶
䆫閑藤影老納厚瀑痕荒寄語迷津者来茲問不妨¶
　　　　春晚寄盧使君¶
滿郭春如畫空堂心自澄禪抛金鼎藥詩和玉壺氷¶
白雨飄花盡晴霞向閣凝寂寥還得句因寄栁呉興¶
　　　　武昌縣與晝公兼寄邑宰¶
小一何人識騰騰天地間尋常如一鶴亦不愛青山¶
鐵鉢年多赤麻布帶毳斑秪聞尋五栁時到月中還¶
　　　　别東林僧¶
大士宅裏宿(双/大士宅)芙蓉龕畔逰(芙蓉道/人生)自憐¶
<pb:KR4c0110_SBCK_015-3a>¶
在子莫苦相留燥葉飄山席孤雲傍茗甌徘徊不能¶
去房在好峯頭¶
　　　　避地寄髙蟾¶
荒寺雨微微空堂獨掩扉髙吟多忤俗此貌若爲肌¶
旅夣遭鴻喚家山被賊圍空餘老萊子相見獨依依¶
　　　懐武夷山禪師¶
萬疊仙山裏無縁見有縁紅心蕉遶屋白額虎同禪¶
古木苔封菌深崖乳雜泉終期還此去丗事秪如然¶
　　　　秋末閑居作¶
幽居山不别落葉與堦平永日吟詩坐無端箇病成¶
逕苔因旱赤池水入冬清惟有東峯叟相尋月下行¶
　　　　贈許徴君¶
晝公友秦奚來徃踏溪雲如今又到我還愛許徴君¶
<pb:KR4c0110_SBCK_015-3b>¶
落花鳥衘來永日香氤氲終期將爾曹歸去麋鹿群¶
　　　　秋夜作因懷天台道者¶
萬事何須問良時即此時髙秋半夜雨落葉滿前池¶
静怕龍神識貧從草木欺平生無限事秪有道人知¶
　　　　偶作因懷大同道友¶
蠻木葉不落微吟瘴水濵二毛空有雪萬事不如人¶
壍水平芳草山花落浄巾天童好真伴何日更相親¶
　　　邊上行¶
白榆林外路風角逺嗈嗈朔氣生荒堡秋塵滿病容¶
犲掊沙底骨人上月邊烽休作西行計西行地漸兇¶
　　　　江西再逢周璉¶
六七年不見相逢鬢巳蒼交情終淡薄詩語更清狂¶
未得丹霄便依前四壁荒但令吾道在晚逹亦何妨¶
<pb:KR4c0110_SBCK_015-4a>¶
　　　　登鄱陽寺閣¶
寺樓閑縱望不覺到斜暉故國在何處多年未得歸¶
寒江平楚外細雨一鴻飛終斆於陵子呉山有緑微¶
　　　　秋晚野居¶
僻居人不到吾道本來孤山色園中有詩魔象外無¶
霜禾連島赤煙草倚橋枯何必求深隱門前似畫圖¶
　　　　酬杜使君見寄¶
軋軋復軋軋更深門未關心疼無所得詩債若爲還¶
露灑一鶴睡鍾餘萬象閑慙將此時意明日寄東山¶
　　　　湖上作¶
我竟胡爲者嘮嘮但愛吟身中多病在湖上住年深¶
山霤穿苔壁風鍾度雪林近來心更苦誰復是知音¶
　　　　送僧歸天台寺¶
