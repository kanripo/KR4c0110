# -*- mode: mandoku-view -*-
#+TITLE: 禪月集
#+DATE: 2015-09-23 10:19:02
#+PROPERTY: JUAN 1


　樂府古題雜言二十九首¶
　　善哉行(傷古曲/無知音)¶
有美一人兮婉如清揚識曲别音兮令姿煌煌繡袂¶捧
琴兮登君子堂如彼萱草兮使我憂忘欲贈之¶以紫
玉尺白銀鐺久不見之兮湘水茫茫
<pb:KR4c0110_WYG_001-1b>
　　讀離騷經¶
湘江濱湘江濱蘭紅芷白波如銀終須一去呼湘君¶問
湘神雲中君不知何以交靈均我恐湘江之魚兮¶死後
盡為人曾食靈均之肉兮箇箇為忠臣又想靈¶均之骨
兮終不曲千年波底色如玊誰能入水少取¶得香沐函
題貢上國貢上國即全勝和璞懸瓈垂棘<md:KR4c0110_SBCK_001-1b>¶結緑¶
　　陽春曲(江東廣/明初作)¶
為口莫學阮嗣宗不言是非非至公為手須似朱雲¶軰
<pb:KR4c0110_WYG_001-2a>
折檻英風至今在男兒結髪事君親須斆前賢多¶慷慨
厯數雍熈房與杜魏公姚公宋開府盡¶向天上仙宫閒
處坐何不却辭上帝下下土忍見蒼¶生苦苦苦¶
　　白雪曲¶
列鼎佩金章淚眼看風枝却思食藜藿身作屠沽兒¶負
米無逺近所希升斗歸為人無貴賤莫學雞狗肥¶斯言
如不忘别更無光輝斯言如或忘即安用人為¶
　　上留田
<pb:KR4c0110_WYG_001-2b>
父不父兄不兄上留田蝥賊生徒陟岡淚崢嶸我欲<md:KR4c0110_SBCK_001-2a>¶使
諸凡鳥雀盡變為鶺鴒我欲使諸凡草木盡變為¶田荆
鄰人歌鄰人歌古風清清風生<md:KR4c0110_SBCK_001-3b>¶　　洛陽塵¶
昔時昔時洛城人今作茫茫洛城塵我聞富有石季<md:KR4c0110_SBCK_001-4b>¶倫
樓臺五色干星辰樂如天樂日夜聞錦姝繡妾何¶紛紛
真珠簾中姑射神人文金線玉香成暮雲孫秀¶若不殺
晉室應更貧伊水削行路塜石花磷磷蒼茫¶金谷園牛
<pb:KR4c0110_WYG_001-3a>
羊齕荆榛飛鳥好羽毛疑是緑珠身¶
　　野田黄雀行
高樹風多吹爾巢落深蒿葉暖宜爾依泊莫近鴞類蛛
網亦惡飲野田之清水食野田之黄粟深花中睡&KR1558;土
裏浴如此即全勝啄太倉之糓而更穿人之屋
　　臨髙臺
涼風吹逺念使我升髙臺寜知數片雲不是舊山來故
人天一涯乆客殊未廻鴈來不得書空寄聲哀哀
<pb:KR4c0110_WYG_001-3b>
　　把梁妻
秦之無道兮四海枯築長城兮遮北隅築人築土一萬
里杞梁貞婦啼嗚嗚上無父兮中無夫下無子兮孤復
孤一號城崩塞色苦載號杞梁骨出土疲魂飢魄相逐
歸陌上少年莫相侮
　　蒿里曲
兎不遲烏更急但恐穆王八駿著鞭不及所以蒿里墳
出蕺蕺氣凌雲天龍騰鳳集盡為風消土喫狐掇蟻拾
<pb:KR4c0110_WYG_001-4a>
黄金不啼玉不泣白楊騷屑亂風愁月折碑石人莽穢
榛沒牛羊窸窣時見牧童兒弄枯骨
　　夜夜曲
蟪蛄切切風騷騷芙蓉噴香蟾蜍髙孤燈耿耿征婦勞
更深撲落金錯刀
　　行路難
君不見山高海深人不測古往今來轉青碧淺近輕浮
莫與交地卑只觧生荆棘誰道黄金如糞土張耳陳餘
<pb:KR4c0110_WYG_001-4b>
斷消息行路難行路難君自看
　　擬古離别
離恨如㫖酒古今飲皆醉只恐長江水盡是兒女淚伊
余非此輩送人空把臂他日再相逢清風滿天地
　　戰城南二首
萬里桑乾傍茫茫古蕃壤將軍貌憔悴撫劍悲年長敵
兵尚陵逼乆住亦非強邯鄲少年軰個個有伎倆拖鎗
半夜去雪片大如掌
<pb:KR4c0110_WYG_001-5a>
　　又
磧中有陰兵戰馬時驚蹶輕猛李陵心摧殘蘇武節黄
金鎖子甲風吹色如鐡十載不封侯茫茫向誰説
　　少年行三首
錦衣鮮華手擎鶻閒行氣貌多輕忽稼穡艱難總不知
五帝三皇是何物
　　又
自拳五色裘迸入他人宅却捉蒼頭奴玉鞭打一百
<pb:KR4c0110_WYG_001-5b>
　　又
靣白如削玉猖狂曲江曲馬上黄金鞍適來新賭得
　　夢遊仙四首
夢到海中山入箇白銀宅逢見一道士稱是李八伯
　　又
三四仙女兒身著瑟瑟衣手把明月珠打落金色梨
　　又
車渠地無塵行至瑶池濱森森椿樹下白龍來嗅人
<pb:KR4c0110_WYG_001-6a>
　　又
宫殿崢嶸籠紫氣金渠玉砂五色水守閽仙婢相倚睡
偷摘蟠桃幾倒地
　　輕薄篇二首
繡林錦野春態相壓誰家少年馬蹄蹋蹋闘雞走狗夜
不歸一擲賭却如花妾誰云不顚不狂其名不彰悲夫
　　又
木落蕭蕭蟲鳴唧唧不覺朱蔫臉紅霜刼鬢漆世途多
<pb:KR4c0110_WYG_001-6b>
事泣向秋日方今少壯不努力老大徒傷悲如何
　　長安道
憧憧合合八表一轍黄塵霧合車馬火熱名湯風雨利
輾霜雪千車萬䭾半宿關月上有堯禹下有䕫卨紫氣
銀輪兮常覆金闕仙掌捧日兮濁河澄澈愚將艸木兮
有言有言與華封人兮不别不別
　　富貴曲二首¶
有金張族驕奢相續瓊樹玉堂雕墻繡轂紈綺雜雜¶鍾鼓
<pb:KR4c0110_WYG_001-7a>
合合美人如白牡丹花半日只舞得一曲樂不¶樂足不
足爭教他愛山青水緑¶
　　又
如神若仙似蘭同雪樂戒于極胡不知輟只欲更綴¶上
落花恨不能把住明月太山肉盡東海酒竭佳人¶醉唱
敲玉釵折寧知耘田車水翁日日日炙背欲裂¶
　
　
<pb:KR4c0110_WYG_001-7b>
　
　
　
　
　
　
　
　禪月集巻一¶
<md:KR4c0110_SBCK_002-1a>¶
<pb:KR4c0110_WYG_002-1a>
欽定四庫全書
　禪月集巻二¶
　　　　　　　　　　　　唐　釋貫休　撰
