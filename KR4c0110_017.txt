# -*- mode: mandoku-view; -*-
#+TITLE: 禪月集
#+DATE: 2015-09-11 08:38:45.626724
#+PROPERTY: ID KR4c0110
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0469-017禪月集-卷第十七.
<pb:KR4c0110_SBCK_017-1a>¶
禪月集卷第十七¶
　　浙江東道婺州蘭溪縣和岳寺西岳賜紫蜀國禪月六師貫休述¶
　　　　乞食僧¶
擎鉢貌清羸天寒岀寺遟朱門當大路風雪立多時¶
似月心常浄如麻事不知行人莫輕誚古佛盡如斯¶
　　　　寒望九峯作¶
九朶碧芙蕖王維圖未圖層層皆有瀑一一合吾居¶
雨歇如爭岀霜嚴不例枯丗猶多事在爲爾乆躊蹰¶
　　　　蒯北寒月作¶
蒯門寒到骨戰磧鴈相悲古屋不勝雪嚴風欲斷髭¶
清吟得冷句逺念失家期寂寞誰相問迢迢天一涯¶
　　　　新蟬¶
尋常看不見花落樹多苔忽向髙枝發又從何處來¶
<pb:KR4c0110_SBCK_017-1b>¶
風清聲更掲月苦意彌哀多少求名者年年&KR0013;爾催¶
　　　　懷南岳隠士二首¶
千峯暎碧湘真隠此中藏餅不煑石喫眉&KR0063;似髮長¶
楓榸支酒甕鶴虱落琴&KR0451;雖斆忘機者斯人尚未忘¶
見&KR0003;祝融峯擎天𫝑似騰藏千尋暴布出十八髙僧¶
古路無人跡新霞出石稜終期將爾叟一一月中登¶
　　　　追憶馮少常¶
盛德方清貴旋聞遂逝波令人飜不㑹積善合如何¶
直道登朝晚分憂及物多至今新定郡猶詠袴&KR0237;歌¶
　　　　聞閔廷言周璉下第¶
前牓年年見髙名日日聞常因不平事便欲見吾君¶
兄弟居青島園林生白雲相思空悵望庭葉赤紛紛¶
　　　&KR0009;景地判官¶
<pb:KR4c0110_SBCK_017-2a>¶
諸宫江上别倐忽十餘年舉丗唯攻&KR0003;多君即不然¶
浦珠爲履重園柳助詩玄勉力酬知巳昌朝正急賢¶
　　　　讀賈區賈島集¶
區終不下島島亦不多區冷格俱無敵貧根亦似愚¶
青雲終歎命白閣乆圍爐今日成名者還堪爲爾吁¶
　　　　送納僧之江西¶
索索復索索無憑&KR0077;有憑過溪遭惡雨乞食得乾菱¶
秪有山相伴終無事可仍如逢梅嶺旦向道秪寜興¶
　　　　故林偶作¶
朗吟無一事孤坐縠江濵媚丗非吾道良圖有白雲¶
蠧魚開卷落啄木隔花聞唯&KR0009;壺中客金丹許共分¶
　　　　&KR0009;栖白大師(二首)¶
流浪江湖乆攀縁&KR0010;月䦨髙名當丗重好句逼人寒¶
<pb:KR4c0110_SBCK_017-2b>¶
月苦蟬聲嗄鍾清柿葉乾龍鍾千万里擬欲訪師難¶
蒼蒼龍闕晚九陌雜香塵方外無他事僧中有近臣¶
青門玉露滴紫閣錦霞新莫話圭峯去澆風正蕩淳¶
　　　　送人之渤海¶
國之東北角有&KR0038;每朝天海力浸不盡夷風長宛然¶
山藏羅刹宅水雜巨鼇涎好去呉郷子歸來莫隔年¶
　　　　&KR0009;李道士¶
常見髙人&KR0003;猶來不偶然致身同槁木話道出忘詮¶
長嘯仙鍾外眠槎海月邊儻修隂奼奼一望&KR0009;余焉¶
　　　　秋送夏郢歸錢唐¶
歸客&KR0204;呉國風帆幾日程新詩陶雪字玄髪有霜莖¶
微月生滄海殘濤傍古城從兹江島意應續子陵名¶
　　　　送僧歸翠㣲¶
<pb:KR4c0110_SBCK_017-3a>¶
秪納一箇納翠微歸&KR0199;岑不知何歳月即得到師心¶
逕遶千峯細菴開亂木深儻然雲外老他日亦相尋¶
　　　　經友生墳¶
多君墳在此令我過悲涼可惜爲人好剛須&KR0013;數將¶
白雲從塜出秋草爲誰荒不覺頻&KR0158;首西風滿白楊¶
　　　　懷洛下盧縉雲¶
一減三張價幽居少室前豈應貧似我不得信經年¶
木落多詩藁山枯見墨煙何時深夜坐共話草堂禪¶
　　　　送李鉶赴舉¶
詩業務經綸新皆意外新因知登第牓不著不平人¶
句得孤舟月心飛九陌塵明年相賀日應到曲江濵¶
　　　　寳禪師見訪¶
山兄心似我岸谷亦難交不見還相憶來唯添寂寥¶
<pb:KR4c0110_SBCK_017-3b>¶
茶煙黏納葉雪水透衡茅因話流陽事斯須不可抛¶
　　　　觀碁¶
逸格格難及半先相遇稀落花方滿地一局到斜暉¶
楮胤死不死將軍飛已非今朝慙一行無以造玄微¶
　　　　題一上人經閣¶
鳥外何須去衣如蘚亦從但能無一事即是住孤峯¶
雨歇雲埋閣月明霜灑松師心多似我所以訪師重¶
　　　　和毛學士舎人早春¶
陋巷冬將盡東風細雜藍解牽䆫夣逺先是澗梅諳¶
茶癖金鐺快(舎人有/茶譜)松香玉露含書齋山箒撅盤饌藥¶
花甘雅得琴中妙(舎人妙/於七經)常按臉似酣雪銷聞苦蟄氣¶
候似冝𧖟宻勿須清甲朝歸遶碧潭丹心空拱北新¶
作繼周南竹杖無班㸃紗巾不著簮大朝名益重後¶
