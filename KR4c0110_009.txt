# -*- mode: mandoku-view -*-
#+TITLE: 禪月集
#+DATE: 2015-09-23 10:19:02
#+PROPERTY: JUAN 9


　五言律詩三十二首¶
　　聞徴四處士¶
一詔羣公起移山四海聞因知丈夫事須佐聖明君¶白
酒全傾瓮蒲輪半載雲從茲居諫署筆硯㡬人焚¶
　　送友人下第遊邉
<pb:KR4c0110_WYG_009-1b>
失意窮邊去孤城值晚春黑山霞不赤白日鬼隨人¶角
咽邊風𦂳沙昏磧月新明時至公在迴首莫因循¶
　　寄匡山紀公¶
錦繡谷中人相思入夢頻寄言無别事琢句似終身¶書
巻須求㫖鬚根易得銀斯言如不惑千里亦相親¶
　　聞無相道人順世五首<md:KR4c0110_SBCK_009-1b>¶一事不經營孤峰長老情惟飱橡子餅愛説道君兄¶池
藕香貍掘山神白日行又聞行脚也何處化羣生
<pb:KR4c0110_WYG_009-2a>
　　又
自昔尋師日顛峰絕頂頭雖聞不相似特地使人愁¶庭
樹雪摧殘上有白獮猴大哉法中龍去去不可留¶
　　又
嘗思将道者髙論地罏傍迂談無世味夜深山木僵¶下
山遭離亂多病惟深藏一别三十年烟水空茫茫¶
　　又
石霜既順世吾師亦不住杉桂有猩猩糠粃無句句¶土
<pb:KR4c0110_WYG_009-2b>
肥多孟蕨道老如孾孺莫比優曇花斯人更難遇¶
　　又
百千萬億偈共他勿交渉所以那老人密傳與迦葉¶吾
師得此法不論劫不劫去矣不可留無踪若為躡¶
　　苦熱¶
松桂枝不動陽烏飛半天稻麻須結實沙石欲生烟¶毒
氣仍干扇高枝不立蟬舊山多積雪歸去是何年<md:KR4c0110_SBCK_009-2a>¶　　鄂渚贈祥公
<pb:KR4c0110_WYG_009-3a>
寂寥堆積者自為是高僧客逺何人識吟多冷病増¶松
烟青透壁雪氣細吹燈猶頼師于我依依非靣朋¶
　　懐武昌棲一二首¶
嘗憶能吟一房連古帝墟無端多忤物惟我獨知渠¶病
愈囊空後神清木落初祗因烽火起書札自茲踈¶
　　又
清風江上月霜灑月中砧得句先呈佛無人知此心¶寂
寥從鬼出蒼翠到門深唯有雙峰寺時¶時獨去尋
<pb:KR4c0110_WYG_009-3b>
　　寒食郊外¶
寒食将吾族相隨過石溪塜花沾酒落林鳥學人啼¶白
水穿蕪疾新霞出霧低不堪迴首望家在赤松西¶
　　送道士歸天台<md:KR4c0110_SBCK_009-2b>¶道髙留不住道去更何云舉世皆趨世如君始愛君¶逕
侵銀地滑瀑到石城聞它日如相憶金桃一為分¶
　　經孟浩然鹿門舊居二首¶
孟子終焉處遊人得得過&KR2455;深黄狖小地煗白雲多¶孔
<pb:KR4c0110_WYG_009-4a>
聖嗟大謬𤣥宗争奈何空餘峴山色千古共嵯峨¶
　　又
花落谷鸎啼精靈安在哉青山不可問永日獨徘徊¶塜
穴應藏虎荒碑祗見苔伊余亦惆悵昨日郢城迴¶
　　春送禪師歸閩中¶
春色滿三湘送師還故鄉穿霞逢黑鴧乞食得紅薑¶大
化宗門闢孤禪海樹凉儻為新句偈寄我亦何妨¶
　　途中逢周朴
<pb:KR4c0110_WYG_009-4b>
東西南北路相遇共興哀世濁無知已子從何處來¶菊
衰芳草在程逺宿烟開儻遇中興主還應不用媒<md:KR4c0110_SBCK_009-3a>¶　　避寇山中作¶
山翠碧嵯峨攀牽去者多淺深俱得地好惡未知它¶有
草皆為戸無人不荷戈相逢空悵望更有好時麽¶
　　避寇上唐䑓山¶
蒼黄縁鳥道峰脅見樓䑓檉桂香皆滴烟霞溼不開¶僧
髙眉半白山老石多摧莫問塵中事如今正可哀
<pb:KR4c0110_WYG_009-5a>
　　題嶧桐律師院¶
律中麟角者髙淡出塵埃芳草不曽觸㡬生如此來¶壑
風吹磬斷杉露滴花開如結林中社伊余亦願陪¶
　　上馮使君渡水僧障子¶
跣足拄巴藤潺湲渡㡬曾盡權無著印不是等閒僧¶熊
耳應初到牛頭始去登畫來偏覺好将寄栁吴興¶
　　秋夜翫月懐玉霄道士<md:KR4c0110_SBCK_009-3b>¶光異磨礱出輪非雕斵成今宵剛道别舉世勿人争¶征
<pb:KR4c0110_WYG_009-5b>
婦砧添怨詩人哭到明惟宜華頂叟笙磬有餘聲¶
　　上杭州令狐使君¶
顔冉徳無鄰分憂浙水濵愛山成大癖求瘼似諸身¶視
事奸回盡登樓海岳春野人如有幸應得見陶鈞¶
　　懐諸葛&KR1147;(一作/覺)二首¶
諸葛子作者詩曾我細看出山因覓孟踏雪去尋韓¶(遇/孟)
(郊韓愈/于洛下)謬獨哭不錯(諸葛云思牽吴岫/起吟索剡雲開)常流飲實難¶(諸/葛)
(曾為僧名然有詩云到/處自鑿井不能飲常流)知音知便了歸去舊江干
<pb:KR4c0110_WYG_009-6a>
　　又
羸馬與羸童微吟冒北風店孤僧共歇日落思無窮¶囊
草無非刺魏人那識公(投魏不/遇而去)鸎花五陵道去去與¶誰
同¶
　　懐錢唐羅隠章魯封<md:KR4c0110_SBCK_009-4a>¶二子依公子鷄鳴狗盜徒青雲十上苦白髪一莖無¶風
澀潮聲惡天寒角韻孤别離千萬里何以慰榮枯¶
　　送沈侍郎
<pb:KR4c0110_WYG_009-6b>
從知無逺近木落去閩城地入無諸俗冠峩甲乙精¶山
多髙興亂江直好風生儉府清無事唯應薦禰衡¶
　　題宿禪師院¶
身閒心亦然如此已多年語淡不著物茶香别有泉¶古
衣和蘚衲新偈㡬人傳時説秋歸夢孤峰在海邊¶
　　秋晚泊石頭驛有寄¶
蕭索漳江北何人慰寂寥北風人獨立南國信空遙¶燒
塢新雲白漁家衆木凋所思不可見行鴈在青霄
<pb:KR4c0110_WYG_009-7a>
　　别盧使君¶
杜宇聲聲急行行楚水濆道無裨政化行處傲孤雲
