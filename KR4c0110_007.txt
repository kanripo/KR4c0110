# -*- mode: mandoku-view -*-
#+TITLE: 禪月集
#+DATE: 2015-09-23 10:19:02
#+PROPERTY: JUAN 7


　五言律詩三十一首¶
　　春山行¶
重叠太古色濛濛花雨時好峰行恐盡流水語相隨¶黑
壤生紅术黄猿領白兒因思石橋月曾與故人期¶
　　送諫官南遷
<pb:KR4c0110_WYG_007-1b>
危行危言者從天落海涯如斯為逺客始是好男兒¶瘴
雜交州雨犀揩馬援碑不知千萬里誰復識辛毗¶
　　懐香爐峰道人¶
常思峰頂叟石窟土為牀日日先見日烟霞多異香¶冥
心同槁木掃雪帶微陽終必相尋去斯人不可忘¶
　　觀李翰林真二首<md:KR4c0110_SBCK_007-1b>¶日角浮紫氣凛然塵外清雖稱李太白知是那星精¶御
宴千鍾飲蕃書一筆成宜哉杜工部不錯道騎鯨
<pb:KR4c0110_WYG_007-2a>
　　又
誰氏子丹青毫端曲有靈矻如山忽墮爽似酒初醒¶天
馬難攏勒仙房久閉扄若非如此輩何以傲彤庭¶
　　晚泊湘江作¶
烟浪瀁秋色髙吟似有隣一輪湘渚月萬古獨醒人¶岸
溼穿花逺風香禱廟頻秪應諛佞者到此不傷神¶
　　淮上逢故人¶
故園離亂後十載始逢君長恨南薰奏尋常只自聞¶荒
<pb:KR4c0110_WYG_007-2b>
窗秋見岳赤地夜生雲莫歎謀身晚中興正用文¶
　　讀杜工部集二首¶
造化拾無遺唯應杜甫詩豈非𤣥域槖(一作/藁)奪得古人
旗¶日月精華薄山川氣概卑古今吟不盡惆悵不同時<md:KR4c0110_SBCK_007-2a>¶　　又
甫也道亦䘮孤身出蜀城彩毫終不撅白雪更能輕¶命
薄相如命名齊李白名不知耒陽令何以塟先生¶
　　題簡禪師院
<pb:KR4c0110_WYG_007-3a>
機忘室亦空静與沃州同惟有半庭竹能生竟日風¶思
山海上月出定印香終繼後傳衣者還須立雪中¶
　　讀劉得仁賈島集二首¶
二公俱作者其奈亦迂儒且有諸峰在何將一第吁¶句
還如菡蓞誰復贈襜褕想得重泉下依前與衆殊¶
　　又
役思曾衝尹多言阻國親桂枝何所直陋巷不勝貧¶馬
病唯湯雪門荒劣有人伊余吟亦苦為爾一眉顰
<pb:KR4c0110_WYG_007-3b>
　　天台老僧¶一首
獨住無人處松龕岳雪侵僧中九十臘雲外一生心¶白
髪垂不剃青眸笑更深猶能指孤月為我暫開襟<md:KR4c0110_SBCK_007-2b>¶　　經費隠君舊宅¶
巉巗玉九株秀濕掩蒼梧祥瑞久不出羲軒消得無¶雨
和髙瀑濁燒熁大櫧枯到此思歸去迢迢隔五湖¶
　　秋末懐舊山¶
昔住匡廬北無人知姓名侵雲收糓粟引蟻上柑橙¶寒
<pb:KR4c0110_WYG_007-4a>
雨雪兼落枯林虎獨行誰能将白髪共向此中生¶
　　春過鄱陽湖¶
百慮片帆下風波極目看吴山兼鳥没楚色入衣寒¶過
此愁人處始知行路難夕陽沙島上回首一長歎¶
　　寄僧野和尚¶
鳥(一作/島)外更誰親諸峰即四隣白頭寒枕石青衲爛無
塵¶橡栗堆行逕猿猴遶定身儻然重結社願作掃壇人¶
　　寄馮使君<md:KR4c0110_SBCK_007-3a>¶
<pb:KR4c0110_WYG_007-4b>
端居碧雲暮好鳥啼紅芳滿郭桃李熟捲簾風雨香¶清
吟繡段句黙念芙蓉章未得歸山去頻升謝守堂¶
　　寄紫閣隠者¶
積翠藏一叟常思未得遊不知在巖下為復在峰頭¶苔
上枯藤笐泉淋破石樓伊余更何事不學此翁休¶
　　寄天台道友¶
大是清虚地髙吟到日晡水聲金磬亂雲片玉盤麄¶仙
有遺蹤在人還得意無石碑文不直壁畫色多枯¶冷立
<pb:KR4c0110_WYG_007-5a>
千年鶴閒燒六一爐松枝垂似物山勢秀難圗¶紫府程
非逺清溪逕不迂馨香柏上露皎潔水中珠¶賢聖無他
術圎融只在吾寄言桐柏子珍重保之乎¶
　　旅中懐孫路¶
暮塵微雨收蟬急楚鄉秋一片月出海㡬家人上樓<md:KR4c0110_SBCK_007-3b>¶砌
香殘果落汀草宿烟浮唯有知音者相思歌白頭¶
　　貽世¶
至理不誤物悠悠自不明黄金燒欲盡白髪火邉生¶苦
<pb:KR4c0110_WYG_007-5b>
惑神仙䜝難收日月精捕風兼繫影信矣不須争¶
　　覽李秀才巻¶
香沐整山衣開君一軸詩吟當秋景苦味出雪林遲¶經
濟㡬人到工夫兩鬢知因嗟和氏淚不是等閒垂¶
　　懐方干張為¶
冥搜入仙窟半夜水堂前吾道秪如此古人多亦然¶螢
沉荒塢霧月苦緑梧蟬因憶垂綸者滄浪何處邉¶
　　四皓圗
<pb:KR4c0110_WYG_007-6a>
何人圗四皓如語話嘮嘮雙鬢雪相似是誰年最髙¶溪
苔連豹褥仙酒汙雲袍想得忘秦日伊余亦合逃<md:KR4c0110_SBCK_007-4a>¶　　懐白閣道侣¶
寒思白閣層石屋兩三僧斜雪掃不盡饑猿喚得譍¶香
燃一字火磬過數潭氷終必相尋去孤懐久不勝¶
　　讀孟郊集¶
東野子何之詩人始見詩清刳霜雪髓吟動鬼神司¶舉
世言多媚無人師此師因知吾道後冷淡亦如斯
<pb:KR4c0110_WYG_007-6b>
　　懐四明亮公¶
孤峰含紫烟師住此安禪不下便不(一作/石)下如斯太可
憐¶坐侵天井黑吟久海霞蔫豈覺塵埃裏干戈已十年¶
　　秋過錢塘江¶
巨浸東隅極山吞大野平因知吴相恨不盡海濤聲¶黑
氣騰蛟窟秋雲入戰城遊人千萬里過此白髭生¶
　　上俞許二判官
