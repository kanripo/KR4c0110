# -*- mode: mandoku-view -*-
#+TITLE: 禪月集
#+DATE: 2015-09-23 10:19:03
#+PROPERTY: JUAN 18

<md:KR4c0110_SBCK_018-1a>¶
進力皆
覃至理雖亡一臣時亦說三不知門下客誰¶上晏嬰驂¶
　
　
　
　
　
<pb:KR4c0110_WYG_017-6b>
　
　
　
　
　
　
　
　禪月集巻十七

<pb:KR4c0110_WYG_018-1a>
欽定四庫全書
　禪月集巻十八¶
　　　　　　　　　　　　唐　釋貫休　撰
　五言律詩
　　夀春進祝聖七首¶
　　　千載降祥¶
九天宫上聖降世共昭回萬彚須亭毓羣仙送下來¶承
乾當否極庶事盡康哉秖有羲軒比其餘不可陪
<pb:KR4c0110_WYG_018-1b>
　　　文有武備¶
武宿與文星常如掌上擎孫吳機不動周邵事多行¶旰
食爐烟細宵衣隙月明還聞䕫進曲吹出泰階平¶
　　　從諫如流¶
及霤龍鱗動君臣道義深萬年軒后鏡一片漢高心¶北
塞皆輸欵南荒盡貢琛從兹千萬歳枝葉正森森<md:KR4c0110_SBCK_018-1b>¶　　　搜揚草澤¶
俟時兼待價垂棘出塵埃仄席三旌切移山萬里來¶烟
<pb:KR4c0110_WYG_018-2a>
霞衣上落閶闔雪中開夀酒今朝進無非出世才¶
　　　守在四夷¶
天將興大蜀有道遂君臨四塞同諸子三邊共一心¶闍
婆香似雪回鶻馬如林曾讀前皇傳巍巍冠古今¶
　　　大興三教¶
曈曈懸佛日天俁動雲韶縫掖諸生集麟洲羽客朝¶非
烟生玉砌御栁吐金條擊壤翁知否吾皇即帝堯¶
　　　山呼萬歳
<pb:KR4c0110_WYG_018-2b>
聲教無為日山呼萬歳聲隆隆如谷響合合似雷鳴¶翠
㧞為天柱根盤倚鳯城恭惟千萬歳歳歳致昇平¶
　　早秋夜坐<md:KR4c0110_SBCK_018-2a>¶微凉砧滿城林下石牀平髪豈無端白詩須出世清¶鄰
僧同樹影砌月浸蛩聲獨自更深坐無人知此情¶
　　早起¶
夜坐還早起寂寥多病身神清尋夢在香極覺花新¶樹
露繁於雨溪雲動似人又知何處客軋軋轉征輪
<pb:KR4c0110_WYG_018-3a>
　　秋晩野歩¶
閒歩不覺逺蕭蕭木落初詩情抛閫閾江影動襟裾¶閣
北鴻行出霞西雨脚疎金峰秋更好乞取又何如¶
　　晚望¶
曠望危橋上微吟落照前烟霞濃浸海川岳濶連天¶白
鳥格不俗孤雲態可憐終期將爾輩歸去舊江邊¶
　　寄翰林陸學士¶
顔冉商參甲鸞凰密勿才簾垂仙鳥下吟次聖人來<md:KR4c0110_SBCK_018-2b>¶寳
<pb:KR4c0110_WYG_018-3b>
輦千官捧宫花九色開何時重一見為我話蓬萊¶
　　贈造微禪師院¶
薝蔔氣雍雍門深聖澤重七絲奔小蠏五字逼雕龍¶藥
轉紅金鼎茶開紫閣封圭峰爭去得卿相日憧憧¶
　　南海晚望¶
海上聊一望舶帆天際飛狂蠻莫掛甲聖主正垂衣¶風
惡巨魚出山昏羣獠歸無人知此意吟到月騰輝¶
　　寄廬山大願和尚
<pb:KR4c0110_WYG_018-4a>
石上桂成叢師庵在桂中皆云習鑿齒未可扣真風¶雪
洗香爐碧霞藏瀑布紅何時甘露偈一寄剡山東¶
　　懐薛尚書寄呈東陽王使君¶
得力未得力高吟夏又殘二毛非自出萬事到詩難¶蟬
見木葉落雷將雨氣寒何妨槌琢後更獻至公看<md:KR4c0110_SBCK_018-3a>¶　　上馮使君水晶數珠¶
泠泠瀑滴清貫串有規程將諷觀空偈全勝照乗明¶龍
神多共惜金玉比終輕願在𤣥暉手常資物外情
<pb:KR4c0110_WYG_018-4b>
　　送明覺大師兼寄鄭山人¶
去去楞伽子春深道路長鳥啼青嶂險花落紫衣香¶此
去非餘事還歸内道場憑師將老倒一向説滎陽¶
　　廬山尋靈紀不遇¶
久别稀相見深山道益孤葉全離大朴君尚在新吳¶鐘
嗄聲飄驛山頑氣噴湖留詩如和得一望寄前途¶
　　題曹溪祖師堂¶(案此係古/體詩雜入)
皎潔曹溪月嵳峩七寳林空傳智藥記豈見祖禪心¶信
<pb:KR4c0110_WYG_018-5a>
衣非苧麻白雪無知音大哉雙峰溪萬古青沉沉¶
　　懐匡山道侣<md:KR4c0110_SBCK_018-3b>¶常憶將吾友穿雲過瀑西有碑皆讀徹無處不相攜¶檉
桂株株濕猿猱箇箇啼等閒成逺别窻月又如珪¶
　　懐盧延讓(時延讓/新及第)¶
冥搜忍飢凍嗟爾不能休幾歎不得力到頭還白頭¶姓
名歸紫府妻子在滄洲又是蟬聲也如今何處逰¶
　　春晩訪鏡湖方干
<pb:KR4c0110_WYG_018-5b>
幽居湖北濵相訪值殘春路逺諸峰雨時多擉鼈人¶蒸
花初釀酒漁艇劣容身莫訝頻來此伊余亦隠淪¶
　　秋過相思寺¶
見説相思寺今來似有期瘴鄉終有出天意固難欺¶晝
雨先花島秋雲過戍旗故人多在蜀不去更何之¶
　
　
　禪月集巻十八¶
<md:KR4c0110_SBCK_019-1a>¶
<pb:KR4c0110_WYG_019-1a>
欽定四庫全書
　禪月集巻十九¶
　　　　　　　　　　　　唐　釋貫休　撰
　七言律詩
