# -*- mode: mandoku-view; -*-
#+TITLE: 禪月集
#+DATE: 2015-09-11 08:38:45.465267
#+PROPERTY: ID KR4c0110
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0469-013禪月集-卷第十三.
<pb:KR4c0110_SBCK_013-1a>¶
禪月集卷第十三¶
　　　浙江東道婺州蘭溪縣和安寺西岳賜紫蜀國禪月大師貫休¶
　五言律詩三十二首¶
　　&KR0009;山中伉禪師　秋&KR0009;拪　懷匡山山長¶
　　懷髙貞動　江行作　送僧歸華山¶
　　送友生之嶺外　江陵送盧舎人上馮使君¶
　　送令狐赴闕　送呉貟外赴闕送姚拾遺赴京¶
　　送僧入石霜山　送僧歸南康　送陳進士¶
　　送友生歸台州　黔中&KR0009;張侍郎黔中&KR0009;葉使君¶
　　送盧進士赴舉　聞新蟬&KR0009;桂雍懷&KR0009;楚和尚¶
　　　和韋相公陳事¶
　　　　　&KR0009;山中伉禪師¶
舉丗遭心使吾師獨使心万縁&KR0115;目盡一句不言深¶
<pb:KR4c0110_SBCK_013-1b>¶
野火燒禪石殘霞照栗林秋風溪上路終願一相尋¶
　　　　秋&KR0009;拪一¶
一别一公後相思時一吁眼中瘡校未般若偈持無¶
(公時有眼瘡因/勸之念多心經)卷句氷團火爐煙&KR0491;橛麤勸君君記取不¶
用更他圗¶
　　　　懷匡山山長(二首)¶
白石峯之半先生好在麽卷簾當大瀑常恨不如他¶
杉罅龍涎溢潭㘭石髮多吾皇搜草澤争奈謝安何¶
　　　　二¶
見&KR0003;靣前峯尋常醉亦登雨餘多菌出燒甚古崖崩¶
覔句曽衝虎耕田半爲僧聞名多歳也常恨不飛騰¶
　　　　懷髙貞動(二首)¶
知爾今何處孤髙獨不羣論詩唯許我窮易到無文¶
<pb:KR4c0110_SBCK_013-2a>¶
貰酒兒穿雪尋僧月照雲何時𠕅相見兵冦尚紛紛¶
乆别無消息今秋忽得書諸孤㛰嫁苦求已丗情踈¶
亂甚無喬木溪多不釣魚秪應金岳色如爾復如余¶
　　　　秋末入匡山舩行八首¶
楚國茱茰月呉吟梨栗舩逺遊無定所髙卧是何年¶
浪卷紛紛葉檣衝澹澹煙去心還自喜廬岳𠋣青天¶
蘆葦深花裏漁歌一曲長人心雖憶越帆態似浮湘¶
石橽衘魚白汀茅浸浪黄等閑千萬里道在亦無妨¶
島上誰家住茅茨竹戸開黄桑𩀱鵲喜白日有誰來¶
擔浪澆秋芋縁灘取浄苔廻頭深自媿&KR0199;業本蒿萊¶
匡阜層層翠脩江疊疊波從來未曽到此去復如何¶
水廟寒鵶集沙村夕照多誰如垂釣者孤坐𩯭皤皤¶
晚泊蒼茫浦風微浪亦麄估諠如亥合檣密似林枯¶
<pb:KR4c0110_SBCK_013-2b>¶
地峻湖無　潮寒蚌有珠東西無定所何用問前途¶
島香思賈島江碧憶清江囊橐誰相似饞慵丗少𩀱¶
鼉驚入窟月燒到繫舩椿謾有歸郷夣前頭是楚&KR0022;¶
南北雖無適東西亦似萍霞根生石岸象跡壊沙汀¶
莾莾兼葭赤微微蜄蛤腥因思范蠡輩未免亦飄零¶
曉色千檣去長江八月時雨淙山骨出橰擉岸形卑¶
野水畬田黒荒汀獨鳥癡如今是清丗誰道出山遲¶
　　　　送僧歸華山¶
心枯納亦枯㱕岳掲空盂七貴留不住孤雲出便孤¶
燒&KR0069;猶湯足雪片側黏&KR0161;他日如相覔還應到道呉¶
　　　　送友人之嶺外¶
五嶺難為客君逰早晚迴一囊秋課苦万里瘴雲開¶
金柱根應動南風舶欲來明　好　莫滯長卿才¶
<pb:KR4c0110_SBCK_013-3a>¶
　　　　送盧舎人朝覲¶
羶行無爲日垂衣帝道亨聖真千載聖明必万年明¶
重德湏朝覲流年不可輕洪才傳出丗清甲得髙名¶
罕玉藏元暎嵇松𦘕不成起衘軒后勑醉别亞夫營¶
燒闊荆州熟霞新峴首晴重重尭雨露去去漢公卿¶
白髪應從白清貧但更清夢縁丹陛險春傍彩衣生¶
旣握鍾繇筆湏調傳&KR0003;羮儻因星使出一望問支鏗¶
　　　　上馮使君山水障子¶
憶山歸未得𦘕出亦堪憐崩岸全隳路荒林半有煙¶
筆鈎崗𫝑轉墨槍燒痕顚逺浦深通海孤峯冷𠋣天¶
柴棚坐逸士露茗煑紅泉繡與蓮峯竟威如劔閣牽¶
石門𨵿麈鹿氣候有神仙茆屋書䆫小苔階瀑滴圎¶
松根擊石朽桂葉蝕霜鮮𦘕出欺王墨擎將獻惠蓮¶
<pb:KR4c0110_SBCK_013-3b>¶
新詩寜妄&KR0003;&KR0199;𨼆實如然願似䆫中列時聞大雅篇¶
　　　　送令狐煥赴闕¶
渚宫揺落日相送碧江湄陟也湏爲相天乎更賛誰¶
風髙檣力出霞熱鳥行遟此去多來客無忘慰所思¶
　　　　送呉融貟外赴闕¶
漢文思賈傅賈傅遂生還今日又如此送君非等閑¶
雲寒猶惜雪燒猛似烹山應𥬇無機者騰騰天地間¶
　　　　送姚洎拾遺自江陵幕赴京¶
捧詔動征輪分飛楚水濵由來真廟器多作伏蒱人¶
捨魯知非願朝天不話貧沙頭千&KR0016;送島上一蟬新¶
莫使身侵貴無矜貴逼身玉堦凝正色蘭苑漲芳塵¶
鑾輅方離華車書漸似秦流年飄倐忽書札莫因循¶
凉雨鳴紅葉非煙閉紫宸慿將西社意一&KR0003;向荀陳¶
<pb:KR4c0110_SBCK_013-4a>¶
<pb:KR4c0110_SBCK_013-5a>¶
帆入汀煙徤經吟戍月清到郷同學輩應到贑江迎¶
　　　　送陳秀才赴舉兼&KR0009;韓舎人¶
主聖臣賢日求名莫䓁閑直湏詩似玉不用力如山¶
草白兵初息年豐駕巳還憑將安飬意一&KR0003;向曽顔¶
(昔西社羣公盡生/安飬安養西方也)¶
　　　　送友人及第後歸台州¶
得桂爲邊辟翩翩頗合冝嫖姚留不住畫錦已㱕遟¶
島側花藏虎湖心浪撼棊終期葉頂下共禮渌身師¶
(天台石橋有白道/猷坐化身渌也)¶
　　　　春晚&KR0009;張侍郎¶
遐想涪陵岸山花半已殘人心何以遣天歩正艱難¶
(時昭宗/在岐下)鳥聽黄&KR0129;小(黄&KR0129;/禽也)城臨白帝寒應知䆫下夢日¶
日到江干¶
<pb:KR4c0110_SBCK_013-5b>¶
　　　　&KR0009;景判官兼思州葉使君¶
獨住孤峯半尋常欲下難石多桐屐獻齒香甚藥花乾¶
荏苒新鸎老窮通亦自寛髯叅與短簿始爲一吟看¶
　　　　送盧秀才應舉¶
幾載阻兵荒一名終不忘還衝猛風雪如𦘕冷朝陽¶
(時多畫李白王昌齡常/建冷朝陽冐風雪入京)句好慵將出囊空却不忙明年公道¶
日去去必穿楊¶
　　　　聞新蟬&KR0009;桂雍¶
新蟬中夜呌嘒嘒隔溪濆杜宇仍相雜故人聞不聞¶
卷簾花動月&KR0115;目砌生雲終共謝時去西山鸞鶴羣¶
　　　　&KR0009;懐楚和尚(二首)¶
吾師師子兒而復貌&KR0606;竒何得文明代不爲王者師¶
鐵盂湯雪早石炭煑茶遟謾有叅尋意因循到亂時¶
